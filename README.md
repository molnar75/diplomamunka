Szürkeárnyalatos képek automatikus színezése gépi tanulási módszerekkel

Számos példát láthatunk arra, hogy régi fényképeket, fekete-fehér
filmeket restaurálnak, majd egy további lépésben ki is színeznek. A
dolgozat célja, hogy bemutasson olyan módszereket, amellyel a színezés
automatizált módon megoldható. Mivel a színes képekből a
szürkeárnyalatos képek előállítása nagyon egyszerűen kivitelezhető,
ezért a minták a gépi tanulási módszerek számára kézenfekvő módon
adódnak, és a becslés pontossága objektív módon számszerűsíthető. A
probléma hatékony megoldásához meg kell vizsgálni az automatizálás
szintjeit (például kijelölt régió színének becslése, szegmensek
automatikus kijelölése, teljes kép színezése), a képfeldolgozási
folyamathoz tartozó gépi tanulási módszereket, azok paramétereit.
